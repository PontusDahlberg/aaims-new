AAIMS – Apropoda AI Meeting Secretary


AAIMS är en mötesassistent där användaren får hjälp med att få en överblick över sina möten. 

Sidan är i grunden uppdelad i tre delar eller kolumner.

I den vänstra kolumnen, kallad Sidebar.jsx, av skärmen kan användaren se sina kommande och tidigare möten i Google Calendar. 

* Man ska kunna välja en tidsperiod framåt och bakåt i tiden, eller ett visst antal framåt eller bakåt i tiden, för att visa möten. 

* Man ska kunna söka möten, såväl tidigare som kommande, med hjälp av sökord.

* Man ska kunna få upp en kalenderöversikt (i en popup) där man kan se tidigare och kommande möten, i två olika färger. 

* Man ska kunna lägga till nya möten (i en popup), som kan vara digitala via Google Meet, eller fysiska med en angiven adress, eller en hybrid av de båda. 

En förhandsvisning av adressen i en liten karta ska visas (i en popup) och det ska finnas en länk till Google Maps. 

Man ska kunna välja e-postmottagare hämtade från sina egna kontakter och de vanligaste mottagarna ska komma upp i listan först.

   * Det ska vara möjligt att kunna gå till något av de kommande eller tidigare mötena i Google Calendar genom att klicka på mötesnamnet. 

   * Både Kommande och Tidigare ska vara scrollbara och det ska finnas en avdelare, en horisontell resizer, mellan de båda avsnitten som användaren kan dra i för att visa mer eller mindre av de båda kategorierna.


I mittenkolumnen, kallad MainContent.jsx, ska läggas visningsmöjlighet för Sammanfattningar, Protokoll och Chattmöjlighet med mötet (transkriberingen) med hjälp av en LLM.


Till varje kommande Meet-möte ska det kopplas en inspelningsfunktion, där ljudet från Meet-mötet spelas in (OBS Studio) och ljudfilen skickas vidare till Assembly för transkribering. Transkriberingen ska sedan lagras lokalt hos användaren. För att transkriberingen ska kunna visa vem som har sagt vad på ett möte, behöver det kopplas till en People-api eller liknande.

Denna transkribering av mötet ska sedan kunna skickas till ChatGPT eller någon annan lämplig LLM för att skapa 1) Sammanfattning, och 2) Protokoll, och 3) Chatt, där användaren kan chatta med mötet, ställa frågor typ “Vad sa xx om det eller det?” eller “Fattades det några beslut om YY?” 


Sammanfattning, Protokoll och Chatt ska kunna sparas lokalt och kunna delas, via exempelvis Google Mail eller kunna lagras på exempelvis Google Drive. Jag tänker mig att denna del ska ligga i mittenkolumnen kallad MainContent.jsx. 


Det ska vara möjligt att kunna klicka på en knapp intill ett Tidigare möte ( i vänstra kolumnen) för att visa upp mötessammanfattning, protokoll och chatt i mittenkolumnen.

I mittenkolumnen vill jag även ha möjlighet att göra anteckningar. Dels anteckningar specifikt kopplade till det valda mötet, men också mer allmänna, övergripande anteckningar. Jag vill gärna kunna lägga till en reminder-funktion till anteckningarna – om jag behöver komma ihåg att göra något ska jag kunna lägga in en påminnelse om det. Påminnelser ska visas på skärmen (i en popup) eller kunna skickas via e-post/sms eller på annat sätt. 


För att kunna få flexibilitet i mittenkolumnen vill jag ha en avdelare som jag kan dra i för att visa mer eller mindre av mötestexterna och av anteckningarna.


I högra kolumnen, kallad GoogleChat.jsx, vill jag integrera Google Chat. Där ska man kunna chatta med deltagarna från ett visst möte (som man ska få upp som val i Chatten) eller chatta med vilken chatgrupp som helst man är med i.


De tre kolumnerna ska vara justerbara i bredd, med hjälp av resizers. Det ska gå att kunna dra i kanterna på dem för att till exempel visa mer av mittenkolumnen eller vad man nu önskar. 

Layouten ska vara snygg, gärna animerade knappar och proffsiga effekter. Färgerna ska vara professionellt valda och ge ett modernt intryck. Olika texturer kan ersätta färger, till exempel i resizers eller mellan Header och Footer..


Översta raden, kallad Header.jsx, ska innehålla namnet på appen, och ha knappar för in- och utloggning, inställningar, hjälp, och toggle mörkt/ljust läge, och språkval. Det kan tillkomma menyer också.

Nedersta raden, kallad Footer.jsx, ska innehålla typiska länkar till diverse information. 

När appen fungerar är tanken att den ska kommersialiseras och vara anpassad till olika språk. Appen ska inte laddas ner lokalt, utan ligga i en site – där kan det läggas betalmetoder, abonnemangsformer etc. 


Slutligen vill jag skapa en bot, AAIMS BOT. Denna bot ska dels kunna vara integrerad i AAIMS eller vara fristående. Bottens uppgift är att vara närvarande på Meet-möten och där dels kunna svara på tilltal från andra mötesdeltagare, då den till exempel ska kunna få olika frågor att svara på. Men den ska även kunna vara aktiv på mötet och aktivt lyssna in på vad som sägs och vid behov kunna räcka upp handen för att kommentera eller bidra med något som hjälper eller gynnar mötet. Boten ska kunna tala svenska i realtid. Bottens namn, om någon frågar, ska den svara “Mitt namn är BOT, AIMMS BOT” 


250328, 250405